# Перевірки та Помилки

<!-- toc -->

Коли ви зберігаєте зміни до типу нотатки або експортуєте колоду, Anki 2.1.45+ перевіряє наявність деяких поширених помилок. Ці помилки можуть викликати проблеми під час вивчення карток у майбутньому, тому Anki не дозволить вам продовжити, поки ви їх не виправите.

## Основи

Будь ласка, ознайомтеся з [Основними поняттями](../getting-started.md#key-concepts) перед тим, як продовжити читати.

Більшість помилок, описаних нижче, вимагатимуть зміни типу нотатки або шаблону картки. Щоб зробити це:

- Відкрийте екран Огляду (Browse) і зверніть увагу на елементи зліва.
- Знайдіть тип нотатки, згаданий у повідомленні про помилку. Якщо потрібно, можете скористатися рядком пошуку у верхньому лівому куті.
- Натисніть на тип нотатки, щоб показати її картки/нотатки праворуч.
- Натисніть кнопку "Карточки..." у верхній частині області редагування, щоб відкрити [екран шаблонів](./intro.md#the-templates-screen).

## Конкретні проблеми

### Помилка синтаксису шаблону

Цей тип помилки вказує на неправильне використання синтаксису [заміни полів](./fields.md). Відвідайте [екран шаблонів](./intro.md#the-templates-screen) для зазначеного типу нотатки та картки, і перегляньте область попереднього перегляду для отримання додаткової інформації. Додаткову [інформацію про проблеми з шаблонами](https://faqs.ankiweb.net/card-template-has-a-problem.html) можна знайти за посиланням.

### Ідентичні лицьові сторони

Anki налаштовано на створення двох однакових питань для кожного введення. Це може статися, якщо ви додали новий тип картки без внесення змін до нього. Ідентичні картки подвоюють навантаження і роблять планування в Anki менш ефективним.

Щоб виправити це, відкрийте [екран шаблонів](./intro.md#the-templates-screen) і виберіть один з дублікатів у верхній частині. Потім скористайтеся кнопкою у верхньому правому куті для видалення вибраного типу картки. Це також видалить усі дублікати карток/нотаток, які використовували цей тип картки.

### Відсутня заміна полів на лицьовій стороні

Якщо ви не використовуєте [заміни полів](./fields.md) у шаблоні лицьової сторони типу картки, кожна картка, створена з нього, виглядатиме однаково на стороні питання, незалежно від її нотатки. У такому випадку буде неможливо відповісти на картку, оскільки ви не знатимете, яка відповідь очікується.

Щоб вирішити проблему, відкрийте [екран шаблонів](./intro.md#the-templates-screen) і натисніть кнопку "Додати поле", щоб додати одне або кілька полів на лицьову сторону.

### Cloze фільтр поза типом нотатки Cloze(приховування)

Фільтр [cloze](../editing.md#cloze-deletion) (наприклад, `{{cloze:Some Field}}`) може використовуватися тільки для типу нотатки Cloze або тих, що створені шляхом його клонування.

Якщо отримали цю помилку, ви можете видалити фільтр cloze із шаблону.

Якщо є нотатки з видаленням cloze, що використовують цей тип нотатки, можете вибрати їх на екрані перегляду (Browse) і скористатися дією "Змінити тип нотатки" (Change Notetype), щоб призначити їх стандартному типу нотатки Cloze.

Раніші версії Anki не повідомляли про помилку при спробі використовувати видалення cloze на звичайному типі нотатки, але це ніколи не було передбачено як підтримуваний сценарій. Якщо ви хочете поєднати видалення cloze зі звичайними картками, можливо, знадобиться доповнення, як-от Closet, яке надає деякі альтернативи.

### Відсутній фільтр Cloze у типі нотатки Cloze (приховування)

Шаблони передньої та задньої сторін типу нотатки Cloze повинні містити фільтр [cloze](../editing.md#cloze-deletion). Якщо фільтр відсутній, вам потрібно додати його, щоб Anki могла правильно створювати картки cloze.
