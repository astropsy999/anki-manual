# Профілі

Якщо більше однієї людини хоче користуватися Anki на вашому комп'ютері, можна налаштувати окремий профіль для кожного користувача. Кожен профіль користувача має власну колекцію і налаштування. Доповнення є спільними для всіх профілів. Налаштування профілів доступне через меню «Файл» -> «Змінити профіль».

**Лише один профіль можна синхронізувати з обліковим записом AnkiWeb.** Якщо на вашому комп'ютері є різні користувачі, кожен із них повинен створити окремий обліковий запис AnkiWeb для свого профілю. Якщо спробувати зв’язати два або більше профілів з одним обліковим записом AnkiWeb, ви перезапишете дані одного профілю даними іншого.

Профілі в першу чергу призначені для використання різними людьми, і не рекомендуються для поділу власного контенту. Якщо ви створили кілька профілів для себе, найкраще об'єднати їх в один. Це можна зробити, експортувавши колоди з профілю A та імпортувавши їх у профіль B, повторюючи процес для інших колод у профілі A, доки все не опиниться в профілі B.

AnkiDroid не підтримує профілі.

## Вікно профілів

У вікні профілів (доступному через «Файл» -> «Змінити профіль» з головного вікна) можна:

- Відкрити / Додати / Перейменувати / Видалити профілі користувачів.
- Вийти з програми.
- Відновити [автоматичну резервну копію](./backups.md).
- Понизити версію колекції, що є необхідним, якщо ви хочете відкрити її в попередньому випуску Anki. Якщо пропустити цей крок, ви можете отримати повідомлення про помилку під час відкриття колекції в старішій версії Anki, і вам потрібно буде повернутися до цієї версії, понизити версію, а потім спробувати знову.
